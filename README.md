# Eurovízió Dalfesztivál ivós játék
## I. fázis: a dalok
### A. Egy dalon belül minden alkalommal
I.A.1. A drámai hangnemváltás
: Amikor az énekes magasabb regiszterre vált az utolsó refrénhez (vagy akármikor)

I.A.2. A susogó bankjegyek
: Amikor az énekes megszabadul egy ruhadarabtól -- alkalmanként egyszer, akár egyénileg, akár csoportosan történik. **Fenékig**, ha a vedlés nyilvánvalóan baleset.

### B. Dalonként egyszer
I.B.1. Ez most angolul van?
: Amikor valakinek feltűnik, hogy az énekes a saját nyelvéről angolra vált vagy vagy fordítva a több szavazat miatt. **Dupla adag**, ha szándékosan úgy küszöbölik ki a nyelvi problémát, hogy eleve halandzsát énekelnek.

I.B.2. A minőségi gyapot
: Bármely zsoldos tehetség szerepeltetése egy idegen ország által. **Dupla adag**, ha a zsoldosok írek.

I.B.3. Las Ketchup
: Valamely ország előráncigál egy valódi, hamisítatlan Egydalos Csodazenekart a feledésből, hogy az ismerős név további szavazatokat hozzon. Ez a szabály *kumulálódik* az **I.B.2**-vel.

I.B.4. A kulturális szivárvány
: Ha egy versenyző ország pofátlanul lekoppintja az előző évi nyertes produkciót. **Fenékig**, ha önmagát koppintja az előző nyertes ország.

I.B.5. A vándortrubadúr
: A Dalfesztivál szabályai szerint csak egy szóló kísérő zongora vagy gitár szólhat élőben, minden más zenének felvételről kell mennie. Nem csalás tehát az, hogy egy zenekar nem élőben játszik; de igyál egyet, ha valamelyik előadó feltűnően kamuzza a zenélést a hangszerén (vagy kamu hangszerén) az előadás részeként. **Ihatsz másodszor is**, ha a trubadúrkodás később is előfordul.

I.B.6. A görögök (korábban: a TaTu)
: Fenékig, ha a közönség fújol (a tévében, nem a tévé előtt).

I. B.7. Ne beszéljünk a háborúról
: A német versenyző valami olyasmit énekel, hogy mindenki hepi. Ez egy elavult szabály, mert az utóbbi években nagyrészt helyettesíti a...

I.B.7a. Ne beszéljünk a Falról
: Az izraeli versenyző valami olyasmit énekel, hogy mindenki hepi.

I.B.8. Az én gyönyörű lovacskám
: Valamelyik ország nyilvánvalóan nem akar nyerni, hogy elkerülje a következő évi szervezéssel járó anyagi/logisztikai/politikai problémákat.

##I. fázis: csak haladóknak
I.B.5a. A vándortrubadúr (kiegészítés)
: Dupla adag, ha a hangszer harmonika.

I.B.9. A San Remo
: Látható hónalj és/vagy mutogatás a semmibe. **Dupla adag**, ha a hónalj szőrös.

I.B.10. A fehér öltöny
: Megismered, ha látod. És újra, és újra és újra...

## II. fázis: a szavazás
II.1. A ruhacsere
: Ha a női műsorvezető ruhát cserél. **Dupla adag**, ha a férfi műsorvezető cserél ruhát.

II.2. A hoci
: Amikor a görögök maximum pontot adnak Ciprusnak.

II.2a. Der Gastarbeiter
: Ha a németek még mindig maximum pontot adnak a törököknek.

II.3. A régi Európa
: Amikor az Egyesült Királyság egyáltalán nem kap pontot a franciáktól.

II.4. A szimpátiaszavazat
: Amikor egy francia nyelvű dal pontot kap és/vagy az utolsó pont nélküli ország végre kap valamennyit. **Pohárköszöntő** a végén az országra, amelyik nem kapott pontot.

II.5. A "Viktor, te visszataszító alak"
: **Dupla adag**, ha a műsorvezetők rímekben beszélnek és/vagy úgy tesznek, mintha flörtölnének. **Fenékig**, ha a flörtölés komoly.

## II. fázis: középhaladóknak

Ekkorra már valószínűleg nem fogtok észrevenni minden történést, úgyhogy csak próbáljatok lépést tartani, amennyire lehet.

II.6. A "Haladjunk már"
: Minden alkalommal, amikor a műsorvezető udvariasan megkéri az éppen szavazó ország képviselőjét, hogy kussoljon már a p*csába (lásd: "Can we have your votes, please?"). **Dupla adag**, ha a szavazatolvasó üzenni próbál a barátainak vagy családjának.

II.7. A Sandra Sully
: Minden alkalommal, amikor a szavazatolvasó rossz sorrendben ismerteti az eredményeket. **Dupla adag**, ha annyira összezavarodik, hogy újra kell kezdenie.

II.8. A Sally Field
: Minden alkalommal, amikor a szavazás alatt a Green Roomban ülő versenyzők őszintén meglepődnek és boldogok a szokásos politikailag motivált pontszámaik hallatán.

II.9. A feszültségkeltés mestere
: Úgy tűnik, erre már mindenki rájött, mert jó pár éve nem volt ilyen, de az ördög nem alszik: minden alkalommal, amikor a szavazatolvasó nem értette meg, hogy a feszültség csak akkor működik, ha először a 12 pontot mondja be, és *utána* az országot, amelyik kapja. 

## II. fázis: csak haladóknak
II. 10. Az új Európa
: Amikor a balti vagy balkán államok mind maximum pontot adnak egymásnak, vagy egy ex-szovjet tagállam Oroszországnak ad maximum pontot. **Orvosi felügyelet nélkül nem ajánlott!**

## A jokerek

J1 **Fenékig** kell ürítenie a poharát annak, aki megkérdezi
J1.a. Mit keres a Dalversenyen Izrael
J1.b. <del>Miért nem szerepel Olaszország</del>
J1.c. Hol a francban van Moldova
J1.d. Mit keres a Dalversenyen Ausztrália

J2. Igyál minden, az eurózóna válságával kapcsolatos nemzeti neheztelés vagy önsajnálat kifejeződésére. Görögország külön figyelmet érdemel.

J3. Pohárköszöntő az első emberre a társaságban, aki hangot ad azon rémületének, hogy meddig is fog tartani a szavazás.

J4. Pohárköszöntő Bosznia-Hercegovinára, ha az előző évihez képest megint máshogy írják az országuk nevét. (Előző: Bosnia & Herzegovina)

J5. Pohárköszöntő arra, aki úgy berúg, hogy titokban kell neki taxit hívni, vagy meggyőzni, hogy ő rendelte, amikor megjön.




